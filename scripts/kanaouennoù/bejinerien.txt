Na pa 'moa klevet ar c'heleier
E ranke mond kuit va mestrez
Da vezhinañ d'an enezeien
Trielen ha Molenez

Na pa 'moa klevet ar c'heloù
E ranke mont kuit mintin mad
Kerkent ha ma save ar gouloù
E save an dour en va daoulagad

Kar ar vuhez en enezennoù
'Zo ur vuhez trist ha kalet
Bemdez, bemnoz e-kreiz ar poanioù
Ar vezhinerien 'zo tud daonet

En o bagoù, abred diouzh ar mintin
E lakont ar c'herreg en noazh
Faoutet o daouarn gand ar c'hilhotinn
Ha torret o c'hein gand ar gravazh

Ar beleg kozh er gador a lavar
Ez eus un Doue war ar mor
Hag un Doue all c'hoazh war an douar
Evid ar re a chom er goudor

An hini en-deus savet ar ganouenn
En-deus bet klevet alies
Kerent, mignoned hag amezeien
O kontañ buhez an enezeienn

E dad kozh en-deus bet graet ar vicher
Da drouc'hañ an tali moan
A-hed e vuhez war ar reier
Etre Plouguerne ha Kerlouan.
