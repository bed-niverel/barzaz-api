Bez'zo ur plac'h e Landelo
Landandeli di landandandeli di lan dan dan deli deli do
Bez'zo ur plac'h e Landelo
Kant gwech 'neus karet
Kant gwech bet gloazet

Freget he c'halon e pilhoù
'barzh 'vefe kavet
Ur prad alaouret

Kleier hanternoz ga't o sko
Ez a kuit diarc'hen
Gant he sae saotret

Ur puñs e-kichen a zo
D'ar veol hi zo aet
He divronn 'neus glebiet

Al loar a luc'h tro-war-dro
En dour trankilaet
'zegas dezhi he c'hened

Met galv' 'ra 'nezhi ar c'hav
Va c'hoantig karet
Amañ 'vo ankouaet

'Kichen 'kresk ur bod iliav
Mar plij, me ho ped
Kemerit un tamm

Hag an tamm-se c'hwi a daolo
'lec'h 'mañ-hi kousket
'N he bez-dour da viken. 
